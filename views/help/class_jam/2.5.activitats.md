# 2.5. Component d'activitats: Configuració i funcionament

El component d'activitats de l'Assemblea té com a finalitat anticipar les activitats que es realitzaran al llarg del dia. 

## El component d'activitats en mode assemblea

En el mode assemblea, el component d'activitats presenta un aspecte semblant al següent:

![image_75_percent_width](2.5.activitats/activitats_1.png)

En aquest cas, podem veure les activitats o classes que es realitzaran durant el dia.

Per omissió, carregarà les activitats de la última vegada que hem guardat l'assemblea. Si desitgem realitzar una anticipació nova de les activitats, farem clic en el component per tal de veure el diàleg de selecció d'activitats següent:

![image_100_percent_width](2.5.activitats/activitats_2.png)

En aquest diàleg podem veure totes les activitats possibles en una graella a l'esquerra, i una columna a la dreta amb l'anticipació d'activitats per al dia. Per tal d'afegir activitats a les activitats del dia, només caldrà arrossegar les activitats de la graella de l'esquerra a la columna de la dreta, i ordenar-les dins d'aquesta:

![image_75_percent_width](2.5.activitats/activitats_3.gif)

Com veiem, si desitgem eliminar alguna de les activitats del dia, només haurem d'arrossegar l'activitat de la columna fins la graella d'activitats.

## Visualització de l'estat del mòdul d'activitats en mode assemblea

Una vegada hem establert les activitats del dia, podem fer una revisió d'aquesta en la pantalla principal del mode assemblea.

Per a això, ens situarem a sobre del component, per veure que apareix la icona d'ampliar el component a la part inferior esquerra d'aquest, i farem clic a sobre la icona. Veurem doncs que es mostra la primera activitat del dia, i que podem passar d'una activitat a altra amb les fletxes que hi apareixen al costat:

![image_75_percent_width](2.5.activitats/activitats_4.gif)

## Configuració del component: El mode d'edició

El component de l'agenda del dia permet les següents opcions en el mode configuració:

* Ajustar la disposició del component, en horitzontal o vertical,
* Ocultar/Mostrar activitats,
* Eliminar activitats,
* Modificar les activitats,
* Afegir noves activitats.

La finestra de configuració del component presenta el següent aspecte:

![image_75_percent_width](2.5.activitats/activitats_5.png)

### Ajustar la dispocició del component

El component de l'agenda d'activitats del dia permet la seua dispocició en horitzontal i en vertical, per a que la utilitzem segons ens convinga per a l'organització que volem fer a l'assemblea.

Com veiem, a la part superior del diàleg de configuració del component, podem escollir la dispocició horitzontal o vertical que tindran els seus elements:

![image_75_percent_width](2.5.activitats/activitats_6.png)

### Ocultar/mostrar activitats, modificar-les o eliminar-ne

La Class Jam, de sèrie porta diverses activitats genèriques per poder utilitzar en les nostres assemblees. De totes aquestes, és possible que algunes no anem a utilitzar-les mai, i que per tant no desitgem que apareguen a l'hora de triar-les. En aquest cas, podem fer dos coses: eliminar-les o ocultar-les. Per altra banda, també és possible que desitgem modificar la imatge d'alguna activitat per tal d'adaptar-la a la realitat del nostre entorn, o bé modificar el text que hi apareix.

Per a tot açò, tenim disponibles diverses opcions en el diàleg de configuració del component. En aquest diàleg, en cada quadre d'activitat apareixen superposades tres icones ben diferenciades a la part dreta:

![image_25_percent_width](2.5.activitats/activitats_7.png)

* Una icona amb un ull, que indica si el component serà visible o no a l'assemblea. Si la icona mostra un ull verd obert, aquesta activitat serà visible, mentre que si la icona apareix en color roig i amb una ratlla damunt, aquesta no serà visible. En aquest cas, la imatge representativa de l'activitat es veurà amb certa transparència.

* Una icona verda amb un llàpis, amb la qual podrem editar l'activitat, bé per a modificar el text que hi apareix, o bé per a modificar-ne la imatge per defecte. Si fem clic en ell, veurem el següent diàleg:

![image_75_percent_width](2.5.activitats/activitats_8.png)

Com podem veure, per modificar la imatge, haurem de fer clic sobre aquesta, i per tal de modificar el text, només haurem de canviar-lo al quadre de text que hi apareix i donar acceptar en el diàleg.

* Una icona en roig amb una creu enmig, per tal d'esborrar l'activitat. Quan hi fem clic a sobre, se'ns demanarà confirmació abans d'eliminar la imatge.

### Afegir una nova activitat

Altra de les opcions que podem realitzar des d'aquest diàleg és afegir una nova activitat, per personalitzar millor l'agenda. Per a això, al final de la llista d'activitats a la graella tenim una icona amb un signe "+":

![image_75_percent_width](2.5.activitats/activitats_10.png)

Si fem clic a sobre, veurem un diàleg semblant al de modificació d'una activitat, però en blanc i preparat per afegir la nova imatge i el nou text:

![image_75_percent_width](2.5.activitats/activitats_9.png)










