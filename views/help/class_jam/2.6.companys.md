# 2.6. Component de companys de classe: Configuració i funcionament

Una de les activitats més comunes a l'assemblea és repassar quins companys han vingut a l'escola i quins no. Per a passar revisió dels companys, disposem del mòdul de companys de classe.

## El component de companys de classe en mode assemblea

Quan l'assemblea s'inicia, o si és la primera vegada que accedim a aquesta, el component dels companys de classe presenta el següent aspecte:

![image_50_percent_width](2.6.companys/companys_1.png)

On se'ns indica que encara no hem passat llista. Per tal de fer la revisió dels alumnes, fem clic en el component per a que se'ns desplegue el següent diàleg:

![image_75_percent_width](2.6.companys/companys_2.png)

Aquesta finestra es divideix en tres espais ben diferenciats:

* L'autobús, on es troben inicialment tots els xiquets,
* L'escola, on situarem els xiquets que han vingut al centre, i
* La casa, on situarem els xiquets que s'han quedat a casa.

La mecànica del component és ben senzilla, i consisteix a clicar i arrossegar les icones dels xiquets des de l'autobús fins l'escola si han vingut, o bé fins la casa si és que no han vingut.

![image_75_percent_width](2.6.companys/companys_3.gif)

Com veiem, una vegada hem passat llista, a la vista d'assemblea del component ens apareixeran a l'escola els xiquets que han vingut a classe.

## Configuració del component: El mode d'edició

Per editar el component, farem com en la resta, doble clic en el component des del mode d'edició, per veure una finestra amb la llista d'alumnes de l'aula i les seues imatges:

![image_75_percent_width](2.6.companys/companys_4.png)

Des d'aquesta finestra podrem realitzar les següents operacions:

* Modificar el nom d'un alumne, fent clic a sobre el nom i reescrivint-lo,
* Canviar la imatge de l'alumne, fent clic sobre la imatge i triant la nova -una bona idea és utilitzar en classe les fotografíes dels propis alumnes,-
* Afegir nous alumnes a la classe, fent ús del botó "+" que apareix al final; per omissió, la imatge de l'alumne serà la mateixa que hem escollit com a mascota de la classe.
