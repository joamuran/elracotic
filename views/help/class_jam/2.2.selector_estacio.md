
# 2.2. Component de selecció de l'estació de l'any

El component de selecció d'estació de l'any guarda la mateixa estructura i capacitats que el component de selecció del mes: manté opcions de configuració, reproducció i modificació de les imatges per defecte.

## Selecció de l'estació de l'any en mode assemblea

Per triar l'estació de l'any en mode assemblea seguim els mateixos pasos que en la selecció del mes:

1. Fer un clic en el propi component per tal de mostrar el diàleg de selecció de l'estació.
2. Decidir entre els alumnes en quin estació de l'any estem, i seleccionar-la en el diàleg.
3. Confirmar que hem fet la selecció correcta prement la icona del polze cap amunt.

![image_75_percent_width](2.2.season_sel/season_1.png)

## Configuració del component: El mode d'edició

Per configurar el component de selecció de l'estació, una vegada en el mode d'edició **fem doble click** sobre el component per accedir al diàleg de configuració:

![image_75_percent_width](2.2.season_sel/season_2.png)

Des d'aquest diàleg podem:

* Activar o desactivar algunes estacions de la interfície, fent clic sobre elles,
* Modificar la imatge per defecte d'alguna estació o restaurar la imatge original,
* Modificar el comportament genèric del component quan es mostra ampliat al mode assemblea o bé el de cadascuna de les diferents estacions, així com les possibilitats de reproducció multimèdia que presenta.

Aquestes operacions es realitzen de la mateixa manera que s'indica per al component de selecció del mes. <span class="link_to_help" href="help/class_jam/2.1.selector_mes.md">Podeu consultar-ne la documentació per a més informacio.</span>


### Configurant el comportament del selector de mes

Al diàleg de configuració del component, podem observar una icona amb quatre línies, a la part superior esquerra, i al costat de cadascun dels diferents mesos. Si fem clic en qualsevol d'ells, el diàleg que veurem serà el mateix. La diferència es troba en què el botó d'opcions de la part superior esquerra és genèric per a tots els elements del component (opcions per defecte), i el que tenim al costat de cada mes és específic per al mes en qüestió.

Veiem quines són les opcions disponibles en aquest diàleg de configuració:

![image_75_percent_width](2.1.month_sel/mes_7.png)

Com podem veure, el diàleg es divideix en dos parts: "Accions en mostrar l'element", i "Accions en reproduir l'element". 

Les **accions en mostrar l'element,** com el nom indica es reprodueixen automàticament en ampliar el component en el mode Assemblea (amb la icona parpellejant d'expansió), i les accions a realitzar poden ser:

* No reproduir res (aquesta és l'acció per omissió),
* Reproduir una frase, a través del sintetitzador de veu de LliureX, que utilitza les veus de Google per al castellà i les creades per la UPC per a Festival,
* Reproduir un fitxer d'àudio, aconsellablement curt, i bé que tinguem a l'ordinador o que gravem en eixe mateix moment si disposem d'un micròfon a l'ordinador (mitjançant la icona del micròfon). Si desitgem escoltar el que hem gravat o el fitxer d'audio que hem seleccionat, disposem d'una icona d'un altaveu al costat, per a aquest propòsit.

![image_100_percent_width](2.1.month_sel/mes_8.png)

Per altra banda, les **accions en reproduir l'element**, faran que aparega un botó a la part de baix de la pantalla quan reproduim l'element, i que no es reproduirà fins que fem clic en aquest botó. Les possibilitats en aquest cas són:

* No fer res (opció per omissió),
* Reproduir un fitxer d'àudio, que de la mateixa manera que a les accions en mostrar l'element podrem escollir del nostre ordinador o gravar directament,
* Reproduir un fitxer de vídeo, que tinguem al nostre ordinador, i
* Reproduir un vídeo directament des de Youtube, simplement copiant l'adreça de youtube del propi vídeo. Si l'adreça és correcta, podrem veure la informació del vídeo al costat.

![image_75_percent_width](2.1.month_sel/mes_9.png)

## Visualització de l'estat del selector d'estació en mode assemblea

Una vegada seleccionada i confirmada l'estació, la interfície ja mostra la nostra selecció. Si tenim 

Si ja hem triat el dia i l'hem confirmat, veurem que a la pantalla principal de l'assemblea ja s'indica el valor que té aquest. Si ara acostem el punter del ratolí per sobre del component, veurem que al cantó inferior esquerre apareix una icona parpellejant, que indica que el component pot ampliar-se i mostrar contingut multimèdia. Si fem clic sobre aquesta icona, veurem com aquest contingut s'amplia, i també tindrà la capacitat de reproduir un fitxer d'audio o sintetitzar en veu un text en mostrar el valor del component. Per altra banda, si apareix a sobre una icona roja amb un triangle blanc, indica que el component porta associat contingut multimèdia que podem reproduir. Veurem més endavant en el mode d'edició com configurar el comportament d'aquest component.

Per tancar la finestra on s'ha ampliat el component, fem clic en una creu que apareix a la part superior dreta de la pantalla.

![image_75_percent_width](2.1.month_sel/mes_2.gif)



### Algunes consideracions

* Quan fem clic a la icona de reproducció d'audio, veurem que apareix una icona d'un altaveu bategant a la part inferior esquerra de la pantalla, indicant que s'està reproduint àudio. Si volem aturar la reproducció, farem clic sobre aquesta icona.

* Les imatges que incorporem a l'assemblea, així com els fitxers d'audio que incorporem a l'assemblea es guarden automàticament en aquesta, de manera que en exportar i importar assemblees en diferents màquines, només ens hem de preocupar de portar el fitxer de l'assemblea, i no les imatges o fitxers d'audio que s'utilitzen.













