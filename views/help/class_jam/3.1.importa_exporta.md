# 3.1. Importar i exportar assemblees

La Class Jam guarda internament les assemblees que creem, junt amb els fitxers multimèdia i les imatges dels elements personalitzats.

Quan treballem amb diferents ordinadors, o volem fer una còpia de seguretat d'una assemblea o compartir-la amb els companys, tenim la possibilitat d'exportar l'assemblea a un únic fitxer, i compartir-lo o guardar-lo on desitgem per tal d'importar-lo en altre ordinador.

## Exportar una assemblea

Per tal d'exportar una assemblea, simplement farem clic en el botó d'exportar l'assemblea, en la barra de menú de qualsevol dels dos modes de treball:

![image_25_percent_width](3.1.exporta_importa/exporta_1.png)

Quan fem clic ens apareixerà un diàleg per indicar on volem guardar el fitxer amb l'assemblea exportada.

![image_75_percent_width](3.1.exporta_importa/exporta_2.png)

Amb açò ja tindrem un fitxer comprimit amb el nom que li hem indicat, i llest per compartir amb els ordinadors i els companys que desitgem.


## Importar una assemblea

Per tal d'incorporar a la Class Jam una assemblea des d'un fitxer, simplement haurem de seleccionar la icona "Importa" a la pantalla d'inici de l'aplicació i fer **doble clic** en ella:

![image_75_percent_width](3.1.exporta_importa/importa_1.png)

Una vegada fet açò, ens apareixerà el diàleg corresponent per obrir un fitxer. Busquem on tenim el fitxer de l'assemblea que volem importar i fem click en obrir:

![image_75_percent_width](3.1.exporta_importa/importa_2.png)

Seguidament, veurem la finestra principal que ja mostra l'assemblea incorporada al nostre conjunt d'assemblees per treballar:

![image_75_percent_width](3.1.exporta_importa/importa_3.png)