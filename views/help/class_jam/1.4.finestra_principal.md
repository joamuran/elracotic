
# La finestra principal. Components i menús.

Quan creem una assemblea nova, se'ns presenta la següent interfície, en la que podem distingir dos tipus d'elements ben diferenciats:

* **Components**, ubicats inicialment a l'esquerra, que seran aquells elements visibles, configurables i interactius de l'assemblea, i
* **Barra de botons de menú**, ubicada a l'esquerra, i que serà diferent en funció del mode de funcionament en què ens trobem. Inicialment, veurem la barra de botons del mode Assemblea.

![image_75_percent_width](1.4.finestra_ppal/1.4.1.finestra_inicial.png)

La Class Jam presenta dos modes de treball:

* **El mode Assemblea**, que és el que utilitzarem amb els alumnes, per tal de realitzar l'assemblea, una vegada preparada, i
* **El mode d'Edició**, que és el que utilitzarà el mestre per tal de configurar la disposició dels components, escollir quins components apareixen a l'assemblea i quins no, i configurar aquests components.

Anem a veure ara què podem fer ara en cadascun dels modes de funcionament. Començarem pel mode de configuració, i una vegada tinguem configurada una assemblea, podrem veure com funciona el mode d'Assemblea.

## El mode de configuració: Components i menús.

Per accedir al mode de configuració, farem clic en el botó de menú del mode Assemblea (mode per defecte), per a que se'ns desplegue el menú. Apareixeran diverses opcions, que veurem més endavant. Per accedir al mode de configuració, fem clic a la icona taronja de l'escaire i el llàpis.

![image_75_percent_width](1.4.finestra_ppal/clic_menu_config.gif)

En accedir al mode de configuració, veurem que els diferents components ubicats a l'esquerra apareixen amb un ombrejat taronja al damunt, i amb una vora puntejada. Açò ens indica que els components poden arrossegar-se al llarg de l'àrea de treball i redimensionar-se, fent clic i arrossegant en el cantó inferior dret.


![image_75_percent_width](1.4.finestra_ppal/config_components.gif)

Com podem comprovar, la interfície es fa més gran o més menuda per a que tots els components que ubiquem estiguen visibles en la pantalla.


<div style="background-color: #cccfff; font-size: 0.9em">
El més pràctic és ubicar primer els diferents components, i després donar-los la grandària desitjada. De vegades, quan redimensionem un component i volem reubicar-lo, és possible que ens descoloque altres elements, o no càpiga en el lloc on volem deixar-lo. És convenient en aquests casos, deixar el component amb la dimensió més menuda, reubicar-lo i després redimensionar-lo de nou.
</div>

### Opcions del menú del mode d'edició

Veiem ara quines opcions ens trobem i quina és la seua utilitat al menú d'edició de la Class Jam.

<div class="row">
<div class="col-md-2">
<img src="1.4.finestra_ppal/icons/menu.png" style="width:50%"/>
</div>
<div class="col-md-10">
Mostra o amaga el menú del mode d'edició.
</div>
</div>


<div class="row">
<div class="col-md-2">
<img src="1.4.finestra_ppal/icons/optionsApp.png" style="width:50%"/>
</div>
<div class="col-md-10">
Mostra la finestra d'opcions de configuració de l'Assemblea.
</div>
</div>

<div class="row">
<div class="col-md-2">
<img src="1.4.finestra_ppal/icons/asmode.png" style="width:50%"/>
</div>
<div class="col-md-10">
Torna al mode d'Assemblea
</div>
</div>

<div class="row">
<div class="col-md-2">
<img src="1.4.finestra_ppal/icons/save.png" style="width:50%"/>
</div>
<div class="col-md-10">
Guarda l'Assemblea tal i com la tenim en aquest moment
</div>
</div>

<div class="row">
<div class="col-md-2">
<img src="1.4.finestra_ppal/icons/export.png" style="width:50%"/>
</div>
<div class="col-md-10">
Exporta l'assemblea actual a un fitxer, per tal de poder-la utilitzar en altre ordinador o guardar-ne una còpia de seguretat.
</div>
</div>


<div class="row">
<div class="col-md-2">
<img src="1.4.finestra_ppal/icons/quit.png" style="width:50%"/>
</div>
<div class="col-md-10">
Tanca l'aplicació
</div>
</div>


<div class="row">
<div class="col-md-2">
<img src="1.4.finestra_ppal/icons/help.png" style="width:50%"/>
</div>
<div class="col-md-10">
Mostra l'ajuda de l'aplicació.
</div>
</div>

#### Opcions globals de l'Assemblea

Des d'aquest menú, com hem vist, podem accedir a les opcions de configuració de l'assemblea. Si fem clic en ell, veurem la següent finestra:

![image_75_percent_width](1.4.finestra_ppal/config_assemblea.png)

Des d'aquesta finestra podrem:

* Indicar si volem utilitzar lletres majúscules o minúscules quan mostrem els diferents components de l'Assemblea.
* Modificar el fons que ens apareix a l'assemblea, bé amb un fons predefinit o amb un fons personalitzat a partir d'un fitxer d'imatge que disposem al nostre ordinador.
* Indicar quins components volem que es mostren o s'oculten a l'assemblea, ja que és possible que no tots ens siguen d'utilitat o que desitgem profunditzar només en alguns aspectes en funció del nivell en què ens trobem.







## El mode Assemblea: Components i menús


